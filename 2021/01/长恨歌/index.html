<!DOCTYPE html>
<html lang="en">
    <head>
        <meta charset="utf-8">
        <meta name="viewport" content="width=device-width, initial-scale=1">
        <meta name="robots" content="noodp" />
        <meta http-equiv="X-UA-Compatible" content="IE=edge, chrome=1">
        <title>《长恨歌》 - Lucklyの博客 - 在阅读中遇见自己</title><meta name="Description" content="遇见便是缘分."><meta property="og:title" content="《长恨歌》" />
<meta property="og:description" content="《长恨歌》是中国唐朝诗人白居易的一首长篇叙事诗。 第一段：贵妃受宠爱 汉皇重色思倾国，御宇多年求不得。杨家有女初长成，养在深闺人未识。 天生丽质难" />
<meta property="og:type" content="article" />
<meta property="og:url" content="https://luckly.work/2021/01/%E9%95%BF%E6%81%A8%E6%AD%8C/" />
<meta property="article:published_time" content="2021-01-05T23:32:20+08:00" />
<meta property="article:modified_time" content="2021-01-05T23:32:20+08:00" />
<meta name="twitter:card" content="summary"/>
<meta name="twitter:title" content="《长恨歌》"/>
<meta name="twitter:description" content="《长恨歌》是中国唐朝诗人白居易的一首长篇叙事诗。 第一段：贵妃受宠爱 汉皇重色思倾国，御宇多年求不得。杨家有女初长成，养在深闺人未识。 天生丽质难"/>
<meta name="application-name" content="Lucklyの博客 - 在阅读中遇见自己">
<meta name="apple-mobile-web-app-title" content="Lucklyの博客 - 在阅读中遇见自己"><link rel="shortcut icon" type="image/x-icon" href="/favicon.ico" />
        <link rel="icon" type="image/png" sizes="32x32" href="/favicon-32x32.png">
        <link rel="icon" type="image/png" sizes="16x16" href="/favicon-16x16.png"><link rel="apple-touch-icon" sizes="180x180" href="/apple-touch-icon.png"><link rel="manifest" href="/site.webmanifest"><link rel="canonical" href="https://luckly.work/2021/01/%E9%95%BF%E6%81%A8%E6%AD%8C/" /><link rel="prev" href="https://luckly.work/2021/01/%E5%85%AD%E9%A1%B9%E7%B2%BE%E8%BF%9B/" /><link rel="next" href="https://luckly.work/2021/01/%E8%B4%A2%E5%8A%A1%E8%87%AA%E7%94%B1%E4%B9%8B%E8%B7%AF/" /><link rel="stylesheet" href="/lib/normalize/normalize.min.css"><link rel="stylesheet" href="/css/style.min.css"><link rel="stylesheet" href="/lib/fontawesome-free/all.min.css"><link rel="stylesheet" href="/lib/animate/animate.min.css"><script type="application/ld+json">
    {
        "@context": "http://schema.org",
        "@type": "BlogPosting",
        "headline": "《长恨歌》",
        "inLanguage": "en",
        "mainEntityOfPage": {
            "@type": "WebPage",
            "@id": "https:\/\/luckly.work\/2021\/01\/%E9%95%BF%E6%81%A8%E6%AD%8C\/"
        },"genre": "post","wordcount":  1026 ,
        "url": "https:\/\/luckly.work\/2021\/01\/%E9%95%BF%E6%81%A8%E6%AD%8C\/","datePublished": "2021-01-05T23:32:20+08:00","dateModified": "2021-01-05T23:32:20+08:00","publisher": {
            "@type": "Organization",
            "name": "Luckly"},"author": {
                "@type": "Person",
                "name": "Luckly"
            },"description": ""
    }
    </script></head>
    <body header-desktop="" header-mobile=""><script type="text/javascript">(window.localStorage && localStorage.getItem('theme') ? localStorage.getItem('theme') === 'dark' : ('' === 'auto' ? window.matchMedia('(prefers-color-scheme: dark)').matches : '' === 'dark')) && document.body.setAttribute('theme', 'dark');</script>

        <div id="mask"></div><div class="wrapper"><div class="logo-wrapper">
  <a href="/%20/" class="logo">遇见</a>
</div>

<nav class="site-navbar">
  <ul id="menu" class="menu">
    <li class="menu-item">
      <a class="menu-item-link" href="/">首页</a>
    </li><li class="menu-item">
      <a class="menu-item-link" href="/post/">归档</a>
    </li><li class="menu-item">
      <a class="menu-item-link" href="/categories/">分类</a>
    </li><li class="menu-item">
      <a class="menu-item-link" href="/tags/">标签</a>
    </li><li class="menu-item">
      <a class="menu-item-link" href="/about/">关于我</a>
    </li><li class="menu-item">
      <a class="menu-item-link" href="/friend/">友链</a>
    </li><li class="menu-item">
      <a class="menu-item-link" href="https://github.com/ITmxs/">阅读清单</a>
    </li>
  </ul>
</nav><main class="main">
                <div class="container"><div class="page single special"><h1 class="single-title animated pulse faster">《长恨歌》</h1><div class="content" id="content"><blockquote>
<p>《长恨歌》是中国唐朝诗人白居易的一首长篇叙事诗。</p>
</blockquote>
<h1 id="第一段贵妃受宠爱">第一段：贵妃受宠爱</h1>
<p>汉皇重色思倾国，御宇多年求不得。杨家有女初长成，养在深闺人未识。</p>
<p>天生丽质难自弃，一朝选在君王侧。回眸一笑百媚生，六宫粉黛无颜色。</p>
<p>春寒赐浴华清池，温泉水滑洗凝脂。侍儿扶起娇无力，始是新承恩泽时。</p>
<p>云鬓花颜金步摇，芙蓉帐暖度春宵。春宵苦短日高起，从此君王不早朝。</p>
<p>承欢侍宴无闲暇，春从春游夜专夜。后宫佳丽三千人，三千宠爱在一身。</p>
<p>金屋妆成娇侍夜，玉楼宴罢醉和春。姊妹弟兄皆列士，可怜光彩生门户。</p>
<p>遂令天下父母心，不重生男重生女。骊宫高处入青云，仙乐风飘处处闻。</p>
<p>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。</p>
<h1 id="第二段马嵬惊变">第二段：马嵬惊变</h1>
<p>九重城阙烟尘生，千乘万骑西南行。翠华摇摇行复止，西出都门百余里。</p>
<p>六军不发无奈何，宛转蛾眉马前死。花钿委地无人收，翠翘金雀玉搔头。</p>
<p>君王掩面救不得，回看血泪相和流。黄埃散漫风萧索，云栈萦纡登剑阁。</p>
<p>峨嵋山下少人行，旌旗无光日色薄。蜀江水碧蜀山青，圣主朝朝暮暮情。</p>
<p>行宫见月伤心色，夜雨闻铃肠断声。</p>
<h1 id="第三段玄宗皇帝思念">第三段：玄宗皇帝思念</h1>
<p>天旋地转回龙驭，到此踌躇不能去。马嵬坡下泥土中，不见玉颜空死处。</p>
<p>君臣相顾尽霑衣，东望都门信马归。归来池苑皆依旧，太液芙蓉未央柳。</p>
<p>芙蓉如面柳如眉，对此如何不泪垂。春风桃李花开日，秋雨梧桐叶落时。</p>
<p>西宫南内多秋草，落叶满阶红不扫。梨园弟子白发新，椒房阿监青娥老。</p>
<p>夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。</p>
<p>鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。</p>
<h1 id="第四段仙界寻妃">第四段：仙界寻妃</h1>
<p>临邛道士鸿都客，能以精诚致魂魄。为感君王辗转思，遂教方士殷勤觅。</p>
<p>排空驭气奔如电，升天入地求之遍。上穷碧落下黄泉，两处茫茫皆不见。</p>
<p>忽闻海上有仙山，山在虚无缥缈间。楼阁玲珑五云起，其中绰约多仙子。</p>
<p>中有一人字太真，雪肤花貌参差是。金阙西厢叩玉扃，转教小玉报双成。</p>
<p>闻道汉家天子使，九华帐里梦魂惊。揽衣推枕起徘徊，珠箔银屏迤逦开。</p>
<p>云髻(鬓?)半偏新睡觉，花冠不整下堂来。风吹仙袂飘飘(飖)举，犹似霓裳羽衣舞。</p>
<p>玉容寂寞泪阑干，梨花一枝春带雨。含情凝睇谢君王，一别音容两渺茫。</p>
<p>昭阳殿里恩爱绝，蓬莱宫中日月长。回头下望人寰处，不见长安见尘雾。</p>
<p>唯将旧物表深情，钿合金钗寄将去。钗留一股合一扇，钗擘黄金合分钿。</p>
<p>但教心似金钿坚，天上人间会相见。临别殷勤重寄词，词中有誓两心知。</p>
<p>七月七日长生殿，夜半无人私语时。在天愿作比翼鸟，在地愿为连理枝。</p>
<p>天长地久有时尽，此恨绵绵无绝期。</p>
</div></div></div>
            </main><footer class="footer">
        <div class="footer-container"><div class="footer-line">由 <a href="https://gohugo.io/" target="_blank" rel="noopener noreffer" title="Hugo 0.79.1">Hugo</a> 强力驱动 | 主题 - <a href="https://github.com/dillonzq/LoveIt" target="_blank" rel="noopener noreffer" title="LoveIt 0.2.10"><i class="far fa-kiss-wink-heart fa-fw"></i> LoveIt</a>
                </div><div class="footer-line"><i class="far fa-copyright fa-fw"></i><span itemprop="copyrightYear">2021</span><span class="author" itemprop="copyrightHolder">&nbsp;<a href="/" target="_blank">Luckly</a></span></div>
        </div>
    </footer></div>

        <div id="fixed-buttons"><a href="#" id="back-to-top" class="fixed-button" title="回到顶部">
                <i class="fas fa-arrow-up fa-fw"></i>
            </a><a href="#" id="view-comments" class="fixed-button" title="查看评论">
                <i class="fas fa-comment fa-fw"></i>
            </a>
        </div><script type="text/javascript" src="/lib/smooth-scroll/smooth-scroll.min.js"></script><script type="text/javascript" src="/lib/lazysizes/lazysizes.min.js"></script><script type="text/javascript" src="/lib/clipboard/clipboard.min.js"></script><script type="text/javascript">window.config={"code":{"copyTitle":"复制到剪贴板","maxShownLines":10},"comment":{}};</script><script type="text/javascript" src="/js/theme.min.js"></script></body>
</html>
